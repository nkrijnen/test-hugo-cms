---
title: Klokkenluidersregeling
---
# Klokkenluidersregeling

Accountantskantoor Kuhlman vindt het van groot belang dat haar medewerkers op adequate en veilige wijze melding kunnen doen van eventuele vermoedens van een onregelmatigheid in haar kantoor.  
Als gevolg van art. 32 van de Verordening accountantsorganisaties (VAO) dient Accountantskantoor Kuhlman te beschikken over een klokkenluidersregeling.

## Art. 32 VAO

1. De accountantsorganisatie heeft een regeling die waarborgt dat personen van buiten de accountantsorganisatie en bij haar verbonden personen zonder gevaar voor hun rechtspositie vermeende onregelmatigheden binnen of (mede) buiten de accountantsorganisatie aan de orde kunnen stellen. Deze regeling leidt ertoe dat klachten worden vastgelegd, vertrouwelijk en tijdig worden behandeld en dat de onregelmatigheden waarover wordt geklaagd, indien gegrond, tijdig worden afgehandeld door het nemen van passende maatregelen door de accountantsorganisatie.
2. De in het eerste lid bedoelde regeling wordt in elk geval op de website van de accountantsorganisatie geplaatst. In geval een accountantsorganisatie niet over een website beschikt, verspreidt zij deze regeling op een andere wijze binnen de accountantsorganisatie en stuurt zij deze regeling desgevraagd toe aan personen buiten de accountantsorganisatie.

## Reikwijdte

Deze klokkenluidersregeling heeft betrekking op de volgende situaties:

<ol type="a">
<li>handelingen die leiden tot strafbare feiten door de accountantsorganisatie of<br>
haar&nbsp;medewerkers;</li>
<li>alle werkelijke of vermoede andere overtredingen van externe wet- en regelgeving<br>
door de accountantsorganisatie of haar medewerkers;</li>
<li>alle werkelijke of vermoede overtredingen van interne regelgeving door de<br>
accountantsorganisatie of haar medewerkers;</li>
<li>(dreigende) intimidatie van medewerkers door collega’s dan wel leidinggevenden;</li>
<li>(dreigende) onrechtmatige vernietiging of manipulatie van gegevens of informatie;</li>
<li>en verder alle situaties die naar de mening van een melder voor melding aan de<br>
vertrouwenspersoon in aanmerking komen.</li>
</ol>

Indien er sprake is van verschillen van inzicht, dan wel klachten over het optreden van de accountantsorganisatie dan wel haar medewerkers, kan ook gebruik worden gemaakt van deze klokkenluidersregeling. Het verschil met de klachten- en incidentenregeling is dat bij gebruik van de klokkenluidersregeling de anonimiteit van de melder gewaarborgd is.

## Procedure

<ol>
<li>Indien sprake is van een situatie die onder de reikwijdte van deze klokkenluidersregeling valt, heeft de melder de mogelijkheid deze te melden aan de vertrouwenspersoon.</li>
<li>De melding aan de vertrouwenspersoon vindt uitsluitend elektronisch plaats via ‘vertrouwenspersoon@akuhlman.nl’</li>
<li>Externe derden kunnen eveneens een melding verrichten via dit e-mailadres.</li>
<li>De vertrouwenspersoon bevestigt de melding binnen een week aan de melder. De vertrouwenspersoon informeert de melder tevens hoe en binnen welke termijn diens melding in behandeling zal worden genomen. Deze termijn bedraagt uiterlijk vier weken na de ontvangst van de melding.</li>
<li>a. Indien sprake is van een situatie genoemd onder a en e van onderdeel 2, informeert de vertrouwenspersoon onmiddellijk de directie. De vertrouwenspersoon informeert hierover tevens de melder.<br>
b.&nbsp;Indien sprake is van een (dreigende) overtreding van interne of externe beroepsregelgeving informeert de vertrouwenspersoon het hoofd kwaliteit &amp; vaktechniek.<br>
c.&nbsp;Bij het informeren van de directie en het hoofd kwaliteit &amp; vaktechniek als bedoeld in de punten 5a en 5b maakt de vertrouwenspersoon de bron niet bekend.</li>
<li>De vertrouwenspersoon informeert de melder uiterlijk na vier weken over de afhandeling van zijn melding en de maatregelen die zijn genomen. Indien deze termijn door onvoorziene omstandigheden niet kan worden gehaald, informeert de vertrouwenspersoon de melder hierover en geeft hij aan op welke termijn de melder zal worden geïnformeerd over de afwerking van diens melding.</li>
<li>Meldingen die betrekking hebben op een (dreigende) overtreding van interne of externe beroepsregelgeving worden in alle gevallen door de vertrouwenspersoon afgehandeld in overleg met het hoofd kwaliteit &amp; vaktechniek met inachtneming van de vertrouwelijkheid.</li>
</ol>

## Vertrouwelijkheid

<ol type="a">
<li>De melding, de correspondentie hierover en de behandeling geschieden onder  
volledige geheimhouding en vertrouwelijkheid, tenzij de melder de  
vertrouwenspersoon ontheft van zijn geheimhoudingsplicht.</li>
<li>De directie van de accountantsorganisatie garandeert medewerkers die meldingen  
aan de vertrouwenspersoon doorgeven op grond van deze klokkenluidersregeling,  
dat de melding op geen enkele wijze van negatieve invloed zal zijn op zijn/haar  
functioneren binnen de accountantsorganisatie, dan wel zijn/haar carrière.</li>
</ul>
